# -*- mode: mandoku-view; -*-
#+TITLE: 李賀歌詩編
#+DATE: 2015-09-11 08:19:35.411436
#+PROPERTY: ID KR4c0061
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB04n0306-004李賀歌詩編-卷第四.
<pb:KR4c0061_SBCK_004-1a>¶
歌詩編第四¶
　　　　　　　　　隴西李　賀　長吉¶
　　　　艾如張(艾音乂)¶
錦䄡䄖繍襠襦強強飲啄哺爾雛隴東卧穟滿風雨¶
莫逐良媒隴西去齊人織網如素空張在野田平碧¶
中網絲漠漠無形影誤爾觸之傷首紅艾葉緑花誰¶
剪刻中藏禍機不可測¶
　　　　上雲樂¶
飛香走紅滿天春花龍盤盤上𬗋雲三千宫女列金¶
屋五十絃瑟海上聞天江碎碎銀沙路嬴女機中断¶
<pb:KR4c0061_SBCK_004-1b>¶
煙素斷煙素縫衣舞八月一日君前舞¶
　　　　巫山髙¶
碧叢叢髙挿天大江飜瀾神曳煙楚魂尋夢風颸然¶
曉嵐飛雨生苔錢瑶姬一去一千年丁香笻竹啼老¶
猿古祠近月蟾桂寒椒花墜紅濕雲間¶
　　　　摩多棲子¶
玉塞去金人二萬四千里風吹沙作雲一時渡遼水¶
天白水如絹甲絲雙串斷行行莫苦辛城月猶殘半¶
曉氣朔煙上趢趗胡馬蹄行人聽水别隴上長東西¶
　　　　猛虎行(四言)¶
<pb:KR4c0061_SBCK_004-2a>¶
長戈莫舂強弩莫抨乳孫哺子敎得生獰舉頭爲城¶
掉尾爲旌東海黄公愁見夜行道逢騶虞牛哀不平¶
何用尺刀壁上雷鳴泰山之下婦人哭聲官家有程¶
吏不敢聽¶
　　　　日出行¶
白日下崑崙發光如舒絲徒照葵藿心不見遊子悲¶
折折黄河曲日從中央轉暘谷耳曾聞若木眼不見¶
柰爾鑠石胡爲銷人羿彎弓屬矢郍不中足令久不¶
得奔詎敎晨光夕昏¶
　　　　苦篁調嘨引¶
<pb:KR4c0061_SBCK_004-2b>¶
請說軒轅在時事伶倫採竹二十四伶倫採之自崑¶
丘軒轅詔遣中分作十二伶倫以之正音律軒轅以¶
之調元氣當時黃帝上天時二十三管咸相隨唯留¶
一管人閒吹人閒無德不能得此管沈埋虞舜祠¶
　　　　拂舞歌詞¶
呉娥聲絶天空雲閑徘徊門外滿車馬亦須生緑苔¶
樽有烏程酒勸君千萬夀全勝漢武錦樓上暁望晴¶
寒飲花露東方日不破天光無老時丹成作蛇乗白¶
霧千年重化玉井土從蛇作土二千載吳堤緑草秊¶
季在背有八卦稱神仙邪鱗頑甲滑腥涎(一本/脠)¶
<pb:KR4c0061_SBCK_004-3a>¶
　　　　夜坐吟¶
踏踏馬頭誰見過眼看北斗直天河西風羅幕生翠¶
波鈆華笑妾顰靑娥爲君起唱長相思簾外嚴霜皆¶
倒飛明星爛爛東方陲紅霞稍出東南涯陸郎去矣¶
乗班騅¶
　　　　箜篌引又曰公無渡河¶
公乎公乎提壷將焉如屈平沈湘不足慕徐衍入海¶
誠爲愚公乎公乎牀有菅席盤有魚北里有賢兄東¶
隣有小姑隴畝油油黍與葫瓦甒濁醪蟻浮浮黍可¶
食醪可飲公乎公乎其奈居被髮奔流竟何如賢兄¶
<pb:KR4c0061_SBCK_004-3b>¶
小姑哭嗚嗚¶
　　　　平城下¶
飢寒平城下夜夜守明月玉劒無玉花海風斷鬢髮¶
塞長連白空遥見漢旗紅靑帳吹短笛煙霧濕畫龍¶
日魄在城上依俙望城下風吹孤蓬起城中嘶瘦馬¶
借問築城吏去關㡬千里唯愁裹屍歸不惜倒戈死¶
　　　　江南弄¶
江中緑霧起涼波天上疊巘紅嵯峨水風浦雲生老¶
竹渚暝蒲帆如一幅鱸魚千頭酒百斛酒中倒卧南¶
山緑吳歈越吟未終曲江上團團帖寒玉¶
<pb:KR4c0061_SBCK_004-4a>¶
　　　　榮華樂一作東洛梁家謡¶
鳶肩公子二十餘齒編　貝脣繳朱氣如虹蜺飲建¶
瓴走馬夜歸叫嚴更徑穿複道遊椒房尨裘金玦雜¶
花光玉堂調笑金樓子臺下戲學邯鄲唱口吟舌話¶
稱女郎錦袪繡面漢帝旁得明珠十斛白璧一雙新¶
詔垂金曳𬗋光煌煌馬如飛人如水九卿六官皆望¶
履將迴日月先反掌欲作江河唯畫地峨峨虎冠上¶
切雲竦劒晨趍凌𬗋氛繍段千尋貽皁隷黄金百鎰¶
貺家臣十二門前張大宅晴春煙起連天碧金鋪綴¶
日雜紅光銅龍齧環似爭力瑶姬凝醉卧芳席海素¶
<pb:KR4c0061_SBCK_004-4b>¶
籠牕空下隔丹穴取鳳充行庖貜貜如拳郍足食金¶
蟾呀呀蘭燭香軍裝武妓聲琅璫誰知花雨夜來過¶
但見池臺春草長嘈嘈絃吹匝天開洪崖簘聲遶天¶
来天長一矢貫雙虎雲弝絶騁聒旱雷亂袖交竿管¶
兒舞呉音緑鳥學言語能敎刻石平𬗋金解送刻毛¶
寄新兎三皇皇后七貴人五十校尉二將軍當時飛¶
去逐彩雲化作今日京華春¶
　　　　瑶華樂¶
穆天子走龍媒八轡冬瓏逐天迴五精掃地凝雲¶
開髙門左右日月環四方錯鏤稜層殷舞霞垂尾長¶
<pb:KR4c0061_SBCK_004-5a>¶
盤珊江澄海淨神母顔施紅點翠照虞泉曵雲拖玉¶
下崑山列布斾如松張蓋如輪金風殿秋清明發春¶
八蠻十乗矗如雲屯瓊鍾瑶席甘露文玄霜綘雪何¶
足云薫梅染栁將贈君鈆華之水洗君骨與君相對¶
作眞質¶
　　　　相勸酒¶
羲和騁六轡晝夜不曾閑彈烏崦嵫竹杖馬蟠螭鞭¶
蓐收旣斷翠栁靑帝又造紅蘭堯舜至今萬萬歲數¶
子將爲傾葢閒青錢白璧買無端丈夫快意方爲歡¶
臛&KR1010;臑熊何足云又㑹湏鍾飲北海箕踞南山歌淫¶
<pb:KR4c0061_SBCK_004-5b>¶
淫管愔愔横波好送雕題金人生得意且如此何用¶
強知元化心相勸酒終無輟伏願陛下鴻名絲不歇¶
子孫綿如石上葛東長安車駢駢中有梁冀舊宅石¶
崇故園¶
　　　　北中寒¶
一方黒照三方紫黄河氷合魚龍死三尺木皮斷文¶
理百石強車上河水霜花草上大如錢揮刀不入迷¶
濛天爭瀯海水飛凌喧山瀑無聲玉虹懸¶
　　　　梁臺古愁¶
梁王臺沼空中立天河之水夜飛入臺前鬪玉作蛟¶
<pb:KR4c0061_SBCK_004-6a>¶
龍緑粉掃天愁露濕撞鍾飲酒行射天金虎蹙裘噴¶
血班朝朝暮暮愁海翻長繩繫日樂當年芙蓉凝紅¶
得秋色蘭瞼引春啼脉脉蘆州客鴈報春來寥落野¶
篁秋漫白¶
　　　　公無出門¶
天迷迷地宻宻熊虺食人魂雪霜斷人骨嗾犬狺狺相¶
索索舐掌偏宜佩蘭客帝遣乗軒灾自息玉星點劒¶
黄金軛我雖跨馬大得還歷陽湖波大如山毒虬相¶
視振金鐶狻猊猰㺄吐嚵涎鮑焦一世披草眼顔回¶
十九鬢毛班顔回非血衰鮑焦不違天天畏遭銜齧¶
<pb:KR4c0061_SBCK_004-6b>¶
所以致之然分明猶懼公不信公看呵壁書問天¶
　　　　神絃别曲¶
巫山小女隔雲别春風松花山上發緑葢獨穿香逕¶
歸白馬花竿前孑孑蜀江風澹水如羅墮蘭誰泛相¶
經過南山桂樹爲君死雲衫殘汚紅脂花¶
　　　　緑水辭¶
今宵好風月阿侯在何處爲有傾人色翻成足愁苦¶
東湖採蓮葉南湖拔蒲根未持寄小姑且持感愁魂¶
　　　　沙路曲¶
栁瞼半眠丞相樹珮馬釘鈴踏沙路斷燼遺香褭翠¶
<pb:KR4c0061_SBCK_004-7a>¶
煙燭騎嗚啼上天去帝家玉龍開九關帝前動笏移¶
南山獨垂重印押千官金窠篆字紅屈盤沙路歸來¶
聞好語旱火不光天下雨¶
　　　　上之回¶
上之回大旗喜懸紅雪撻鳯尾劒匣破舞蛟龍蚩尤¶
死鼔蓬蓬天髙度雷齊墜地地無驚煙海千里¶
　　　　髙軒過韓愈皇甫湜見過因而命作¶
華裾織翠靑如葱金環壓轡揺冬瓏馬蹄殷耳聲隆¶
隆入門下馬氣如虹東京才子文章公二十八宿羅¶
心胷九精照耀貫當中殿前作賦聲摩空筆補造化¶
<pb:KR4c0061_SBCK_004-7b>¶
天無功庬眉書客感秋蓬誰知死草生華風我今垂¶
翅附冥鴻他日不羞蛇作龍¶
　　　　貝宫夫人¶
丁丁海女弄金錢雀釵翹掲雙翅關六宫不語一生¶
閑髙懸銀牓照靑山長眉凝緑幾千年清涼堪老鏡¶
中鸞秋肌稍覺玉衣寒空光帖妥水如天¶
　　　　蘭香神女廟三月中作¶
古春年年在閑緑揺暖雲松香飛晚華栁渚含日昏¶
沙砌落紅滿石泉生水芹幽篁畫新粉蛾緑横曉門¶
弱蕙不勝露山秀愁空春舞珮剪鸞翼帳帶塗輕銀¶
<pb:KR4c0061_SBCK_004-8a>¶
蘭桂吹濃眉菱藕長莘莘看雨逢瑶姬乗舩值江君¶
吹簘飲酒醉結綬金絲裙走天呵白鹿遊水鞭錦鱗¶
宻髮虚鬟飛膩頰凝花匀團鬢分蛛巢穠眉籠小脣¶
弄蝶和輕妍風光怯腰身深幃金鴨冷奩鏡幽鳯塵¶
踏霧乗嵐歸撼玉山上聞¶
　　　　送韋仁實兄弟入關¶
送客飲别酒千觴無赭顔何物最傷心馬首鳴金鐶¶
野色浩無主秋明空曠閒坐來壯膽破斷目不能看¶
行槐引西道靑梢長攅攅韋郎好兄弟疊玉生文翰¶
我在山上舎一畝蒿磽田夜雨叫租吏舂聲暗交關¶
<pb:KR4c0061_SBCK_004-8b>¶
誰解念勞勞蒼突唯南山¶
　　　　洛陽城外别皇甫湜¶
洛陽吹别風龍門起斷煙冬樹束生澁晚𬗋凝華天¶
單身野霜上疲馬飛蓬閒凭軒一雙淚奉墜緑衣前¶
　　　　溪晚涼¶
白狐向月號山風秋寒掃雲留玉空石煙青濕白如¶
幢銀灣曉轉流天東溪汀眠鷺夢征鴻輕漣不語細¶
㳺溶層岫迴岑複疊龍苦篁對客吟歌筒¶
　　　　官不來題皇甫湜先軰㕔¶
官不來官庭秋老桐錯幹青龍愁書司曹佐走如牛¶
<pb:KR4c0061_SBCK_004-9a>¶
疊聲問佐官來否官不來門幽幽¶
　　　　長平箭頭歌¶
漆灰骨末丹水沙淒淒古血生銅花白翎金簳雨中¶
盡直儂三脊殘狼牙我尋平原乗兩馬驛東石田蒿¶
塢下風長日短星䔥䔥星旗雲濕懸空夜左魂右魄¶
啼肌瘦酪瓶倒盡將羊炙蟲棲鴈病蘆筍紅迴風送¶
客吹隂火訪古汍瀾收斷鏃折鋒赤璺曾封肉南陌¶
東城馬上兒勸我將金換簝竹¶
　　　　江樓曲¶
樓前流水江陵道鯉魚風起芙蓉老曉釵催鬢語南¶
<pb:KR4c0061_SBCK_004-9b>¶
風抽帆歸來一日功鼉吟浦口飛梅雨竿頭酒旗換¶
靑苧䔥騷浪白雲差池黄粉油衫寄郎主新槽酒聲¶
若無力南湖一頃菱花白眼前便有千里愁小玉開¶
屏見山色¶
　　　　塞下曲¶
胡角引北風薊門白於水天含青海道城頭見千里¶
露下旗濛濛寒金鳴夜刻蕃甲鎖蛇鱗馬嘶青塚白¶
秋靜是旄頭沙逺席箕愁帳北天應盡河聲出塞流¶
　　　　染絲上春機¶
玉甖汲水花桐井蒨絲沈水如雲影美人懶態燕脂¶
<pb:KR4c0061_SBCK_004-10a>¶
愁春梭抛擲鳴髙樓綵線結茸背複疊白祫玉郎寄¶
桃葉爲君挑鸞作腰綬願君處處宜春酒¶
　　　　五粒小松歌并序¶
前謝秀才杜雲卿命予作五粒小松歌予以選書多¶
事不治典實經十日聊道八句以當命意¶
蛇子蛇孫龍蜿蜿新香㡬粒洪崖飯緑波浸葉滿濃¶
光細束龍髯絞刀剪主人壁上鋪州圖主人堂前多¶
俗儒月明白露秋淚滴石筍溪雲肯寄書¶
　　　　塘上行¶
藕花涼露濕花缺藕根澁飛下雌鴛鴦塘水聲溘溘¶
<pb:KR4c0061_SBCK_004-10b>¶
　　　　吕將軍歌¶
吕將軍騎赤兎獨携大膽出秦門金粟堆邊哭陵樹¶
北方逆氣汙青天劒龍夜叫將軍閑將軍振袖揮劒¶
鍔玉闕朱城有門閣榼榼銀龜摇白馬傳粉女郎火¶
旗下恒山鐵騎請金槍遥聞箙中花箭香西郊寒蓬¶
葉如刺皇天新㘽養神驥廏中髙桁排蹇蹄飽食靑¶
芻飲白水圎蒼低迷葢張地九州人事皆如此赤山¶
秀鋌禦時英緑眼將軍㑹天意¶
　　　　休洗紅¶
休洗紅洗多紅色淺卿卿騁少年昨日殷橋見封侯¶
<pb:KR4c0061_SBCK_004-11a>¶
早歸來莫作絃上箭¶
　　　　神絃曲¶
西山日没東山昏颴風吹馬馬踏雲畫絃素管聲淺¶
繁花裙綷䌨歩秋塵桂葉刷風桂墜子靑狸哭血寒¶
狐死古壁彩虬金帖尾兩工騎入秋潭水百年老鴞¶
成木魅笑聲碧火巢中起¶
　　　　野歌¶
亞翎羽箭山桑弓仰天射落銜蘆鴻麻衣黒肥衝北¶
風帶酒日晚歌田中男兒屈窮心不窮枯榮不等嗔¶
天公寒風又變爲春栁條條看即煙濛濛¶
<pb:KR4c0061_SBCK_004-11b>¶
　　　　神泣¶
女巫澆酒雲滿空玉爐炭火香鼕鼕寒雲山鬼來座¶
中𥿄錢窸窣鳴颴風相思木帖金鳳鸞攅娥一啑重¶
一彈呼星召鬼歆杯盤山魅食時人森寒終南日色¶
低平灣神兮長在有無閒神顚神喜師更顔送神萬¶
騎還青山¶
　　　　將進酒¶
琉璃鍾琥珀濃小槽酒滴眞珠紅烹龍炮鳯玉脂泣¶
羅幃繍幕生香風吹龍笛撃鼉鼓皓齒歌細腰舞況¶
是靑春日將暮桃花亂落如紅雨勸君終日酩酊醉¶
<pb:KR4c0061_SBCK_004-12a>¶
酒不到劉伶墳上土¶
　　　　美人梳頭歌¶
西施曉夢綃帳寒香鬟墮髻半沈檀轆轤咿啞轉鳴¶
玉驚起芙蓉睡新足雙鸞開鏡秋水光解鬟臨鏡立¶
象牀一編香絲雲撒地玉釵落處無聲膩纎手却盤¶
老鵶色翠滑寳釵簮不得春風爛熳惱嬌慵十八鬟¶
多無氣力粧成&KR2052;鬌欹不斜雲𥚑數歩踏鴈沙背人¶
不語向何處下堦自折櫻桃花¶
　　　　月漉漉篇¶
月漉漉波煙玉莎靑桂花繁芙蓉别江木粉態裌羅¶
<pb:KR4c0061_SBCK_004-12b>¶
寒鴈羽鋪煙濕誰能看石帆乗舩鏡中入秋白鮮紅¶
死水香蓮子齊挽菱隔歌袖絲刺罥銀泥¶
　　　　京城¶
驅馬出門意牢落長安心兩事誰向道自作秋風吟¶
　　　　官街鼓¶
曉聲隆隆催轉日暮聲隆隆呼月出漢城黄栁映新¶
簾栢陵飛鷰埋香骨磓發千年日長白孝武秦王聽¶
不得從君翠髮蘆花色獨共南山守中國㡬迴天上¶
葬神仙漏聲相將無斷縁¶
　　　　許公子鄭姬歌鄭園中作¶
<pb:KR4c0061_SBCK_004-13a>¶
許史丗家外親貴宫錦千段買沉醉銅駞酒熟烘明¶
膠古堤大栁煙中翠桂開客花名鄭袖入洛聞香鼎¶
門口先將芍藥獻粧臺後解黄金大如斗莫愁簾中¶
許合歡淸絃十五爲君彈彈聲咽春弄君骨骨興牽¶
人馬上鞍兩馬八蹄踏蘭苑情如合竹誰能見夜光¶
玉枕棲鳯凰袷羅當門刺純綫長翻蜀紙卷明君轉¶
角含商破碧雲自從小靨來東道曲裏長眉人見少¶
相如塚上生秋陌三秦誰是言情客蛾鬟醉眼拜諸¶
宗爲謁王孫請曹植¶
　　　　新夏歌¶
<pb:KR4c0061_SBCK_004-13b>¶
曉木千籠眞蠟綵落帶枯香數分在隂枝拳牙卷縹¶
茸長風迴氣扶葱蘢野家麦畦上新壠長畛徘徊桑¶
柘重刺香滿地菖蒲草雨梁鷰語悲身老三月揺揚¶
入河道天濃地穠栁梳掃¶
　　　　題歸夢¶
長安風雨夜書客夢昌谷怡怡中堂笑小弟裁㵎菉¶
家門厚重意望我飢充腹勞勞一寸心燈花照魚目¶
　　　　經沙苑¶
野水泛長瀾宫牙開小蒨無人栁自春草渚鴛鴦暖¶
晴嘶卧沙馬老去悲啼展今春還不歸塞嚶折翅鴈¶
<pb:KR4c0061_SBCK_004-14a>¶
　　　　出城别張乂新酬李漢(一本艾)¶
李子别上國南山崆峒春不聞今夕鼓差慰煎情人¶
趙壹賦命薄馬卿家業貧郷書無所報紫蕨生石雲¶
長安玉桂國㦸帶披侯門慘隂地自光寳馬踏曉昏¶
臘春戲草苑玉輓鳴&KR2612;轔緑綱縋金鈴霞卷淸池漘¶
開貫瀉蚨母買水防夏蠅時宜裂大袂劒客車盤茵¶
小人如死灰心切生秋榛皇圖跨四海百姓拖長紳¶
光明靄不断腰龜徒甃銀吾將譟禮樂聲調摩清新¶
欲使十千歳帝道如飛神華實自蒼老流采長傾湓¶
没没暗齰舌涕血不敢論今將下東道祭酒而别秦¶
<pb:KR4c0061_SBCK_004-14b>¶
六郡無勦兒長刀誰拭塵地里陽無正快馬遂服轅¶
二子美年少調道調淸渾譏笑斷冬夜家庭踈篠竿¶
曙風起四方秋月當東懸賦詩面投擲悲哉不遇人¶
此别定霑臆越布先裁巾¶
　　歌詩編第四終¶
