# -*- mode: mandoku-view; -*-
#+TITLE: 李賀歌詩編
#+DATE: 2015-09-11 08:19:35.325639
#+PROPERTY: ID KR4c0061
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB04n0306-002李賀歌詩編-卷第二.
<pb:KR4c0061_SBCK_002-1a>¶
歌詩編第二¶
　　　　　　　　　隴西李　賀　長吉¶
　　　　金銅仙人辭漢歌并序¶
魏明帝靑龍九年八月詔宫官牽車西取漢孝武捧¶
露盤仙人欲立置前殿宫官旣坼盤仙人臨載乃澘¶
然淚下唐諸王孫李長吉遂作金銅仙人辭漢歌¶
&KR0791;陵劉郎秋風客夜聞馬嘶曉無跡𦘕欄桂樹懸秋¶
香三十六宫土花碧魏官牽車指千里東𨵿酸風射¶
眸子空將漢月岀宫門憶君淸淚如鈆水衰蘭送客¶
咸陽道天若有情天亦老携盤獨出月荒涼渭城巳¶
<pb:KR4c0061_SBCK_002-1b>¶
逺波聲小¶
　　　　古悠悠行¶
白景歸西山碧華上迢迢今古何處盡千歳隨風飃¶
海沙變成石魚沬吹秦橋空光逺流浪銅柱從年消¶
　　　　黄頭郎¶
黄頭郎撈攏去不歸南浦芙蓉影愁紅獨自垂水弄¶
湘娥珮竹啼山露月玉瑟調靑門石雲濕黄葛沙上¶
蘼無花秋風巳先發好持掃羅薦香出鴛鴦熱¶
　　　　馬詩二十三首¶
龍脊貼連錢銀蹄白踏煙無人織錦韂誰爲鑄金鞭¶
<pb:KR4c0061_SBCK_002-2a>¶
臘月草根甜天街雪似鹽未知口硬軟先擬蒺蔾銜¶
忽憶周天子驅車上玉崑鳴騶辭鳳苑赤驥最承恩¶
此馬非凡馬房星是本星向前敲瘦骨猶自帶銅聲¶
大漠沙如雪燕山月似鉤何當金絡腦快走踏清秋¶
飢卧骨查牙麤毛刺破花鬛焦朱色落髮斷鋸長麻¶
西母酒將䦨東王飯巳乾君王若燕去誰爲拽車轅¶
赤兎無人用當須吕布&KR0016;吾聞果下馬羇䇿任蠻兒¶
飂叔死葱葱如今不豢龍夜來霜壓棧駿骨折西風¶
催榜渡烏江(一作/江東)神騅泣向風吾王今解劒何處逐英雄¶
内馬賜官人銀韉刺騏驎年時鹽坂上蹭蹬溘風塵¶
<pb:KR4c0061_SBCK_002-2b>¶
批竹初攅耳桃花未上身他時須攪陣牽去借將軍¶
寳玦誰家子長文俠骨香堆金買駿骨將送楚襄王¶
香撲赭羅新盤龍蹙鐙鱗迴看南陌上誰道不逢春¶
不從桓公獵何能伏虎威一朝溝隴出看取拂雲飛¶
唐欲斬隋公拳毛屬太宗莫嫌金甲重且去捉颴風¶
白鐵剉靑禾碪閒落細莎世人憐小頸金埒畏長牙¶
伯樂向前看旋毛在腹閒秖今掊白草何日驀青山¶
䔥寺䭾經馬元從竺國来空知有善相不解走章臺¶
重圍如鷰尾寳劒似魚腸欲求千里脚先采眼中光¶
暫繫騰黄馬仙人上綵樓須鞭玉勒吏何事謫髙州¶
<pb:KR4c0061_SBCK_002-3a>¶
汗血到王家隨鸞撼玉珂少君&KR0016;海上人見是青騾¶
武帝愛神仙燒金得紫煙廏中皆肉馬不解上靑天¶
　　　　申胡子觱篥歌并序¶
申胡子朔客李氏本亦世家子得祀江夏王廟當年¶
踐履失序遂奉官北郡自稱學長調短調久未知名¶
今年四月吾與對舎於長安崇義里遂將衣質酒命¶
予合飲氣熟杯䦨因謂吾曰李長吉爾徒能長調不¶
能作五字歌詩直強迴筆端與陶謝詩勢相逺㡬里¶
吾對後請撰申胡子觱篥歌以五字斷句歌成左右¶
人合譟相唱朔客大喜擎觴起立命花娘出幕徘徊¶
<pb:KR4c0061_SBCK_002-3b>¶
拜客吾問所宜稱善平弄於是以弊辭配聲與予爲夀¶
顔熟感君酒含嚼蘆中聲花娘篸綏妥休睡芙蓉屏¶
誰截太平管列㸃排空星直貫開花風天上驅雲行¶
今夕歳華落令人惜平生心事如波濤中坐時時驚¶
朔客&KR0016;白馬劒弝懸蘭纓俊健如生獰肯拾蓬中螢¶
　　　　老夫採玉歌¶
採玉採玉須水碧琯作歩揺徒好色老夫飢寒龍爲¶
愁藍溪水氣無清白夜雨崗頭食蓁子杜䳌口血老¶
夫淚藍溪之水猒生人身死千年恨溪水斜山柏風¶
雨如嘨泉脚挂繩靑&KR1602;&KR1602;村寒白屋念嬌嬰古臺石¶
<pb:KR4c0061_SBCK_002-4a>¶
磴懸腸草¶
　　　　傷心行¶
咽咽學楚吟病骨傷幽素秋姿白髮生木葉啼風雨¶
燈青蘭膏歇落照飛蛾舞古壁生凝塵覉魂夢中語¶
　　　　湖中曲¶
長眉越沙採蘭若桂葉水葓春漠漠横舩醉眠白晝¶
閑渡口梅風歌扇薄燕&KR0107;玉股照青蕖越王嬌郎小¶
字書蜀紙封中報雲𩯭晚漏壷中水淋盡¶
　　　　黄家洞¶
雀歩蹙沙聲促促四尺角弓靑石鏃黒幡三㸃銅鼓¶
<pb:KR4c0061_SBCK_002-4b>¶
鳴髙作猿啼揺箭箙綵布緾踍幅半斜溪頭蔟隊映¶
葛花山潭晚霧吟白鼉竹蛇飛蠹射金沙閑驅竹馬¶
緩歸家官軍自殺容州槎¶
　　　　屏風曲¶
蝶棲石竹銀交𨵿水凝緑鴨瑠璃錢團迴六曲抱膏¶
蘭將鬟鏡上擲金蟬沉香火煖茱茰煙酒觥綰帶新¶
承懽月風吹露屏外寒城上烏啼楚女眠¶
　　　　南山田中行¶
秋野明秋風白塘水漻漻蟲嘖嘖雲根苔蘚山上石¶
冷紅泣露嬌啼色荒畦九月稻义芽蟄螢低飛隴逕¶
<pb:KR4c0061_SBCK_002-5a>¶
斜石脉水流泉滴沙&KR0017;燈如漆照松花¶
　　　　貴主征行樂¶
奚&KR0016;黄銅連鏁甲羅旗香榦金𦘕葉中軍留醉河陽¶
城嬌嘶𬗋鷰踏花行春營&KR0016;將如紅玉走馬梢鞭上¶
空緑女垣秦月角咿咿牙帳未開分錦衣¶
　　　　酒罷張大徹索贈時張初効潞幕¶
長鬛張郎三十一天遣裁詩花作骨徃還誰是龍頭¶
人公主遣秉魚鬚笏太行靑草上白衫匣中章奏宻¶
如蠶金門石閣知卿有豸角雞香早晚含隴西長吉¶
摧頽客酒䦨感覺中區窄葛衣斷碎趙城秋吟詩一¶
<pb:KR4c0061_SBCK_002-5b>¶
夜東方白¶
　　　　羅敷交與葛篇¶
依依宜織江雨空雨中六月蘭臺風博羅老仙時出¶
洞千歳石牀啼&KR0017;工毒蛇濃吁洞堂濕江魚不食銜¶
沙立欲剪箱中一尺天吳娥莫道吳刀澁¶
　　　　仁和里雜叙皇甫湜時湜新尉陸渾¶
大人乞馬癯乃寒宗人貸宅荒厥垣横庭䑕逕空土¶
澁出籬大&KR0037;垂朱殘安定美人截黄綬脫落纓裙暝¶
朝酒還家白筆未上頭使我清聲落人後枉辱稱知¶
犯君眼排引纔陞強絙斷洛風送馬入長𨵿闔扇未¶
<pb:KR4c0061_SBCK_002-6a>¶
開逢猰犬郍知堅都相草草客枕幽單看春老歸來¶
骨薄面無膏疫瘡衝頭𩯭莖少欲彫小&KR0003;干天官宗¶
孫不調爲誰憐明朝下元復西道崆峒敘别長如天¶
　　　　宫娃歌¶
蠟光髙懸照紗空花房夜擣紅守宫象口吹香毾㲪¶
暖七星挂城聞漏板寒入罘罳殿影昏彩彎簾額著¶
霜痕啼蛄弔月鉤欄下屈膝銅鋪鏁阿甄夢入家門¶
上沙渚天河落處長州路願君光明如太陽放妾&KR0016;¶
魚撇波去¶
　　　　堂堂¶
<pb:KR4c0061_SBCK_002-6b>¶
堂堂復堂堂紅脫梅&KR0069;香十年粉蠹生𦘕梁飢蟲不¶
食推碎黄&KR0525;花巳老桃葉長禁院懸簾隔御光華淸¶
源中礜石湯徘徊百鳳隨君王¶
　　　　勉愛行二首送小季之廬山¶
洛郊無俎豆弊廏慙老馬小鴈過鑪峯影落楚水下¶
長舩𠋣雲泊石鏡秋涼夜豈解有郷情弄月聊嗚啞¶
别栁當馬頭官槐如兎目欲將千里别持我易斗粟¶
南雲北雲空脉斷靈臺經絡懸春綫靑軒樹轉月滿¶
牀下國&KR0967;兒夢中見維尔之昆二十餘年来持鏡頗¶
有鬚辭家三載今如此索米王門一事無荒溝古水¶
<pb:KR4c0061_SBCK_002-7a>¶
光如刀庭南拱栁生蠐螬江干幼客眞可念郊原晚¶
吹悲號號¶
　　　　致酒行¶
零落棲遲一杯酒主人奉觴客長夀主父西遊困不¶
歸家人折斷門前栁吾聞馬周昔作新豐客天荒地¶
老無人識空將牋上兩行書直犯龍顔請恩澤我有¶
迷魂招不得雄雞一聲天下白少年心事當挐雲誰¶
念幽寒坐嗚呃¶
　　　　長歌續短歌¶
長歌破衣襟短歌斷白髮秦王不可見旦夕成内熱¶
<pb:KR4c0061_SBCK_002-7b>¶
渴飲壷中酒飢拔隴頭粟淒淒四月蘭千里一時綠¶
夜峯何離離明月落石底徘徊㳂石尋照出髙峯外¶
不得與之遊歌成𩯭先改¶
　　　　公莫舞歌并序¶
公莫舞歌者詠項伯翼蔽劉沛公也㑹中壯士灼灼¶
於人故無復書且南北樂府率有歌引賀陋諸家今¶
重作公莫舞歌云¶
方花古礎排九楹刺豹淋血盛銀甖華筵鼓吹無桐¶
竹長刀直立割鳴筝横楣麤錦生紅緯日炙錦嫣王¶
未醉腰下三看寳玦光項莊掉箾攔前起材官小臣¶
<pb:KR4c0061_SBCK_002-8a>¶
公莫舞座上眞人赤龍子芒碭雲端抱天迴咸陽王¶
氣清如水䥫樞鐵楗重束𨵿大旗五丈撞雙鐶漢王¶
今日須秦印絶臏刳腸臣不論¶
　　　　昌谷北園新笋四首¶
籜落長華削玉開君看母笋是龍材更容一夜抽千¶
尺别却池園數寸泥¶
斫取清光寫楚辭膩香春粉黒離離無情有恨何人¶
見露&KR0953;煙啼千萬枝¶
家泉十眼兩三莖曉看隂根𬗋脉生今年水曲春沙¶
上笛管新篁拔玉靑¶
<pb:KR4c0061_SBCK_002-8b>¶
古竹老梢惹碧雲&KR0791;陵歸卧欲淸貧風吹千𠭇迎雨¶
嘨鳥重一枝入酒樽¶
　　　　惱公¶
宋玉愁空斷嬌嬈粉自紅歌聲春草露門掩杏花叢¶
注口櫻桃小添眉桂葉濃曉奩粧秀靨夜帳減香筒¶
鈿鏡飛孤鵲江圖𦘕水篊陂陁梳碧鳳婹&KR1602;帶金蟲¶
杜若含清靄河蒲聚紫茸月分蛾黛破花合臉朱融¶
髮重疑盤霧𦝫輕乍𠋣風&KR0009;書題荳&KR0371;隱語𥬇芙蓉¶
莫鏁茱茰匣休開翡翠籠弄珠驚漢鷰燒&KR0097;引胡蜂¶
醉纈抛紅網單羅挂緑蒙數錢敎姹女買藥問巴賨¶
<pb:KR4c0061_SBCK_002-9a>¶
匀瞼安斜鴈移燈想夢熊腸攅非束竹&KR0076;急是張弓¶
晚樹迷新蝶殘蜺憶斷虹古時塡渤澥今日鑿崆峒¶
繡沓褰長幔羅裙結短封心揺如舞鶴骨出似飛龍¶
井檻淋淸漆門鋪綴白銅隈花開兎逕向壁印狐蹤¶
玳瑁釘簾薄琉璃疊扇烘象牀縁素柏瑶席卷香葱¶
細管吟朝幌芳醪落夜楓宜男生楚巷梔子發金墉¶
龜甲開屏澁鵝毛澡墨濃黄庭留衞瓘緑樹養韓馮¶
雞唱星懸栁鵶啼露滴桐黄娥初出座寵妹始相從¶
蠟淚垂蘭燼秋蕪掃綺櫳吹笙翻舊引沽酒待新豐¶
短珮愁填粟長絃怨削菘曲池眠乳鴨小閤睡娃僮¶
<pb:KR4c0061_SBCK_002-9b>¶
褥縫篸雙綫鉤縚辮五緫蜀煙飛重錦峽雨濺輕容¶
拂鏡羞温嶠薰香避賈充魚生玉藕下人在石蓮中¶
含水彎娥翠登樓潠馬鬉使君屈曲陌園令住臨卭¶
桂火流蘇暖金爐細炷通春遟王子態鸎囀謝娘慵¶
玉漏三星曙銅街五馬逢犀珠防膽怯銀液鎭心忪¶
跳脫看年命琵琶道吉凶王時應七夕夫位在三宫¶
無力塗雲母多方滯藥翁符因靑鳥送囊用絳紗縫¶
漢苑尋官栁河橋閡禁鍾月明中婦覺應𥬇𦘕堂空¶
　　　　感諷五首¶
合浦無明珠龍洲無木奴足知造化力不給使君須¶
<pb:KR4c0061_SBCK_002-10a>¶
越婦未織作吳𧖟始蠕蠕縣官&KR0016;馬来獰色虬𬗋鬚¶
懷中一方板板上數行書不因使君怒焉得詣尔廬¶
越婦拜縣官桑牙今尚小㑹待春日晏絲車方擲掉¶
越婦通言語小姑具黄梁縣官踏䬸去簿吏復登堂¶
竒俊無少年日居何躃躃我待紆雙綬遺我星星髮¶
都門賈生墓靑蠅久斷絕寒食揺&KR0045;天憤景長粛殺¶
皇漢十二帝唯帝稱睿哲一夕信竪兒文明永淪歇¶
南山何其悲&KR0017;雨灑空草長安夜半秋風前㡬人老¶
低迷黄昬逕&KR1602;&KR1602;靑櫟道月午樹無影一山唯白曉¶
漆炬迎新人出壙螢擾擾¶
<pb:KR4c0061_SBCK_002-10b>¶
星盡四方髙萬物知天曙巳生須已養荷檐出門去¶
君平久不反康伯循國路曉思何譊譊闤闠千人語¶
石根秋水明石畔秋草痩侵衣野竹香蟄蟄垂雲厚¶
岑中月歸来蟾光挂雲岫桂露對仙娥星星下雲逗¶
淒涼梔子落山璺泣清漏下有張仲蔚披書案將朽¶
歌詩編第二¶
