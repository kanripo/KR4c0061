# -*- mode: mandoku-view; -*-
#+TITLE: 李賀歌詩編
#+DATE: 2015-09-11 08:19:35.285781
#+PROPERTY: ID KR4c0061
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB04n0306-001李賀歌詩編-卷第一.
<pb:KR4c0061_SBCK_001-1a>¶
歌詩編第一¶
　　　　　　　　　隴西李　賀　長吉¶
　　　　李憑箜篌引¶
呉絲蜀桐張髙秋空白凝雲頽不流江娥啼竹素女¶
愁李憑中國彈箜篌崑山玉碎鳳凰叫芙蓉泣露香¶
蘭笑十二門前融冷光二十三絲動紫篁女媧錬石¶
補天處石破天驚逗秋雨夢入神山教神嫗老魚跳¶
波痩蛟舞呉質不眠倚桂樹露脚斜飛濕寒兎¶
　　　　殘絲曲¶
垂楊葉老鶯哺兒殘絲欲斷黄蜂歸緑鬢少年金釵¶
<pb:KR4c0061_SBCK_001-1b>¶
<pb:KR4c0061_SBCK_001-1b>¶
去何事還車載病身¶
　　　　示弟¶
别弟三年後還家十日餘醁醽今夕酒緗帙去時書¶
病骨獨能在人閒底事無何須問牛馬抛擲任梟盧¶
　　　　竹¶
入水文光動抽空緑影春露華生筍逕苔色拂霜根¶
織可承香汗裁堪釣錦鱗三梁曾入用一節奉王孫¶
　　　　同沈駙馬賦得御溝水¶
入苑白泱泱宫人正靨黄遶堤龍骨冷拂岸鴨頭香¶
别館驚殘夢停盃泛小觴幸因流浪處暫得見何郎¶
<pb:KR4c0061_SBCK_001-2a>¶
　　　　始爲奉禮憶昌谷山居¶
掃斷馬蹄痕衙迴自閉門長鎗江米熟小樹棗花春¶
向壁懸如意當簾閱角巾犬書曾去洛鶴病悔遊秦¶
土甑封茶葉山杯鏁竹根不知舩上月誰棹滿溪雲¶
　　　　七夕¶
别浦今朝暗羅帷午夜愁鵲辭穿線月花入曝衣樓¶
天上分金鏡人閒望玉鉤錢塘蘇小小更值一年秋¶
　　　　過華清宫¶
春月夜啼鴉宫簾隔御花雲生朱絡暗石斷紫錢斜¶
玉椀盛殘露銀燈點舊紗蜀王無近信泉上有芹芽¶
<pb:KR4c0061_SBCK_001-2b>¶
　　　　送沈亞之歌(并序)¶
文人沈亞之元和七年以書不中第返歸于呉江悲¶
其行無錢酒以勞又感沈之勤請乃歌一觖以勞之¶
呉興才人怨春風桃花滿陌千里紅紫絲竹斷騘馬¶
小家住錢塘東復東白藤交穿織書笈短策齊裁如¶
梵夾雄光寳礦獻春卿煙底驀波乗一葉春卿拾材¶
白日下擲置黄金解龍馬携笈歸江重入門勞勞誰¶
是憐君者吾聞壯夫重心骨古人三走無摧捽請君¶
待旦事長鞭他日還轅及秋律¶
　　　　詠懐二首¶
<pb:KR4c0061_SBCK_001-3a>¶
長卿懷茂陵緑草垂石井彈琴看文君春風吹鬢影¶
梁王與武帝棄之如斷梗唯留一簡書金泥太山頂¶
日夕著書罷驚霜落素絲鏡中聊自笑詎是南山期¶
頭上無幅巾苦蘗巳染衣不見清溪魚飲水得自冝¶
　　　　追和柳惲¶
汀洲白蘋草栁惲乗馬歸江頭樝樹香岸上胡蝶飛¶
酒盃箬葉露玉軫蜀桐虚朱樓通水脉沙暖一雙魚¶
　　　　春坊正字劒子歌¶
先輩匣中三尺水曾入呉潭斬龍子隙月斜明刮露¶
寒練帶平鋪吹不起蛟胎老皮蒺藜刺鸊鵜淬花白¶
<pb:KR4c0061_SBCK_001-3b>¶
鷴尾直是荆軻一片心莫敎照見春坊字挼絲團金¶
懸䍡&KR1913;神光欲截藍田玉提出西方白帝驚嗷嗷鬼¶
母秋郊哭¶
　　　　貴公子夜䦨曲¶
褭䮍沉水煙鳥啼夜䦨景曲沼芙蓉波腰圍白玉冷¶
　　　　鴈門太守行¶
黒雲壓城城欲摧甲光向月金鱗開角聲滿天秋色¶
裏塞上燕脂凝夜紫半卷紅旗臨易水霜重皷寒聲¶
不起報君黄金臺上意提携玉龍爲君死¶
　　　　大堤曲¶
<pb:KR4c0061_SBCK_001-4a>¶
妾家住横塘紅紗滿桂香靑雲敎綰頭上髻明月與¶
作耳邊璫蓮風起江畔春大堤上留北人郎食鯉魚¶
尾妾食猩猩脣莫指襄陽道緑浦歸㠶少今日菖蒲¶
花明朝楓樹老¶
　　　　蜀國絃¶
楓香晚花靜錦水南山影驚石墜猿哀竹雲愁半嶺¶
涼月生秋浦玉沙鱗鱗光誰家紅淚客不忍過瞿塘¶
　　　　蘇小小歌¶
幽蘭露如啼眼無物結同心煙花不堪剪草如茵松¶
如蓋風爲裳水爲珮油辟車久相待冷翠燭勞光彩¶
<pb:KR4c0061_SBCK_001-4b>¶
西陵下風雨晦¶
　　　　夢天¶
老兎寒蟾泣天色雲樓半開壁斜白玉輪軋露濕團¶
光鸞珮相逢桂香陌黄塵清水三山下更變千年如¶
走馬遥望齊州九點煙一泓海水杯中瀉¶
　　　　唐歌兒杜豳公之子¶
頭玉磽磽眉刷翠杜郎生得真男子骨重神寒天廟¶
器一雙瞳人剪秋水竹馬梢梢揺緑尾銀鸞睒光踏¶
半臂東家嬌娘求對值濃笑畫空作唐字眼大心雄¶
知所以莫忘作歌人姓李¶
<pb:KR4c0061_SBCK_001-5a>¶
　　　　緑章封事爲呉道士夜醮作¶
靑霓扣額呼宫神鴻龍玉狗開天門石榴花發滿溪¶
津漢女洗花染白雲緑章封事諮元父六街馬蹄浩¶
無主虚空風氣不清冷短衣小冠作塵土金家香衖¶
千輪鳴楊雄秋室無俗聲願携漢㦸招書鬼休令恨¶
骨塡蒿里¶
　　河南府試十二月樂辭并閏月¶
　　　　正月¶
上樓迎春新春歸暗黄著栁宫漏遟薄薄淡靄弄野¶
姿寒緑幽風生短絲錦牀暁卧玉肌冷露瞼未開對¶
<pb:KR4c0061_SBCK_001-5b>¶
朝暝官街栁帶不堪折早晚菖蒲勝綰結¶
　　　　二月¶
飲酒採桑津冝男草生蘭笑人蒲如交劒風如薫勞¶
勞胡鷰怨酣春薇帳逗烟生緑塵金翅峨髻愁暮雲¶
沓䬃起舞眞珠裙津頭送别唱流水酒客背寒南山死¶
　　　　三月¶
東方風来滿眼春花城栁暗愁㡬人複宫深殿竹風¶
起新翠舞衿浄如水光風轉蕙百餘里暖霧驅雲撲¶
天地軍裝宫妓掃娥淺揺揺錦旗夾城暖曲水飃香¶
去不歸梨花落盡成秋苑¶
<pb:KR4c0061_SBCK_001-6a>¶
　　　　四月¶
曉涼暮涼樹如葢千山濃緑生雲外依微香雨靑氛¶
氲膩葉蟠花照曲門金塘閑水揺碧漪老景沉重無¶
驚飛墮紅殘蕚暗參差¶
　　　　五月¶
雕玉押簾上輕縠籠虚門井汲鈆華水扇織鴛鴦文¶
迴雪舞涼殿甘露洗空緑羅袖從徊翔香汗霑寳粟¶
　　　　六月¶
裁生羅伐湘竹帔拂踈霜簟秋玉炎炎紅鏡東方開¶
暈如車輪上徘徊啾啾赤帝騎龍来¶
<pb:KR4c0061_SBCK_001-6b>¶
　　　　七月¶
星依雲渚冷露滴盤中圎好花生木末衰蕙愁空園¶
夜天如玉砌池葉極靑錢僅厭舞衫薄稍知花簟寒¶
曉風何拂拂北斗光䦨干¶
　　　　八月¶
孀妾怨長夜獨客夢歸家傍簷蟲緝絲向壁燈垂花¶
簷外月光吐簾中樹影斜悠悠飛露姿點綴池中荷¶
　　　　九月¶
離宫散熒天似水竹黄池冷芙蓉死月綴金鋪光脉¶
脉凉苑虚庭空澹白霜花飛飛風草草翠錦爛班滿¶
<pb:KR4c0061_SBCK_001-7a>¶
層道雞人罷唱曉瓏璁鵶啼金井下踈桐¶
　　　　十月¶
玉壷銀箭稍難傾釭花夜笑凝幽明碎霜斜舞上羅¶
幕燭龍兩行照飛閣珠帷怨卧不成眠金鳳刺衣著¶
體寒長眉對月鬪彎環¶
　　　　十一月¶
宫城團迴凜嚴光白天碎碎墮瓊芳撾鍾髙飲千日¶
酒却天凝寒作君夀御溝泉合如環素火井温水在¶
何處¶
　　　　十二月¶
<pb:KR4c0061_SBCK_001-7b>¶
日脚淡光紅灑灑薄霜不銷桂枝下依俙和氣解冬¶
嚴巳就長日辭長夜¶
　　　　閏月¶
帝重光年重時七十二候迴環催天官玉琯灰剰飛¶
今歲何長来歲遟王母移桃獻天子犧氏和氏迂龍轡¶
　　　　天上謡¶
天河夜轉漂迴星銀浦流雲學水聲玉宫桂樹花未¶
落仙妾採香垂珮纓秦妃卷簾北牕曉牎前植桐靑¶
鳳小王子吹笙鵝管長呼龍耕煙種瑶草粉霞紅綬¶
藕絲裙靑洲歩拾蘭苕春東指羲和能走馬海塵新¶
<pb:KR4c0061_SBCK_001-8a>¶
生石山下¶
　　　　浩歌¶
南風吹山作平地帝遣天呉移海水王母桃花千遍¶
紅彭祖巫咸㡬迴死青毛騘馬參差錢嬌春楊栁含¶
細煙筝人勸我金屈巵神血未凝身問誰不須浪飲¶
丁都護世上英雄本無主買絲繍作平原君有酒唯¶
澆趙州土漏催水咽玉蟾蜍衞娘髮薄不勝梳看見¶
秋眉換深緑二十男兒郍刺促¶
　　　　秋來¶
桐風驚心壯士苦衰燈絡緯啼寒素誰看靑簡一編¶
<pb:KR4c0061_SBCK_001-8b>¶
書不遣花蟲粉空蠹思牽今夜腸應直雨冷香魂弔¶
書客秋墳鬼唱鮑家詩恨血千年土中碧¶
　　　　帝子歌¶
洞庭明月一千里涼風鴈啼天在水九節菖蒲石上¶
死湘神彈琴迎帝子山頭老桂吹古香雌龍怨吟寒¶
水光沙浦走魚白石郎閑取眞珠擲龍堂¶
　　　　秦王飲酒¶
秦王騎虎逰八極劒光照空天自碧羲和敲日玻瓈¶
聲劫灰飛盡古今平龍頭瀉酒邀酒星金槽琵琶夜¶
棖棖洞庭雨脚來吹笙酒酣喝月使倒行銀雲櫛櫛¶
<pb:KR4c0061_SBCK_001-9a>¶
瑶殿明宫門掌事報一更花樓玉鳳聲嬌獰海綃紅¶
文香淺清黄鵝跌舞千年觥仙人燭樹蠟煙輕清琴¶
醉眼淚泓泓¶
　　　　洛妹眞珠¶
眞珠小娘下靑廓洛苑香風飛綽綽寒鬢斜釵玉鷰¶
光髙樓唱月㪣懸璫蘭風桂露洒幽翠紅絃褭雲咽¶
深思花袍白馬不歸來濃娥疊栁香脣醉金娥屏風¶
蜀山夢鸞裙鳳帶行煙重八騘籠晃瞼差移日絲繁¶
散曛羅洞市南曲陌無秋涼楚腰衞鬢四時芳玉喉¶
窱窱排空光牽雲曳雪留陸郎¶
<pb:KR4c0061_SBCK_001-9b>¶
　　　　李夫人¶
紫皇宫殿重重開夫人飛入瓊瑶臺緑香繍帳何時¶
歇青雲無光宫水咽翩聮桂花墜秋月孤鸞驚啼商¶
絲發紅壁䦨珊懸珮璫歌臺小妓遥相望玉蟾滴水¶
雞人唱露華蘭葉參差光¶
　　　　走馬引¶
我有辭郷劒玉鋒堪截雲襄陽走馬客意氣自生春¶
朝嫌劒光浄暮嫌劒花冷能持劒向人不解持照身¶
　　　　湘妃¶
筠竹千年老不死長伴秦娥葢湘水蠻娘吟弄滿寒¶
<pb:KR4c0061_SBCK_001-10a>¶
空九山靜緑淚花紅離鸞别鳳煙梧中巫雲蜀雨¶
遥相通幽愁秋氣上靑楓涼夜波閒吟古龍¶
　　　　三月過行宫¶
渠水紅繁擁御牆風嬌小葉學娥粧垂簾㡬度靑春¶
老堪鏁千年白日長¶
　　　　南園一十三首¶
花枝草蔓眼中開小白長紅越女腮可憐日暮嫣香¶
落嫁與春風不用媒¶
宫北田塍曉氣酣黄桑飲露窣宫簾長腰健婦偷攀¶
折將餧呉王八繭𧖟¶
<pb:KR4c0061_SBCK_001-10b>¶
竹裏繰絲挑網車青蟬獨噪日光斜桃膠迎夏香琥¶
珀自課越傭能種瓜¶
三十未有二十餘白日長飢小甲𬞞橋頭長老相哀¶
念固遺戎韜一卷書¶
男兒何不帶横刀收取關山五十州請君暫上凌煙¶
閣若箇書生萬戸侯¶
尋章摘句老彫蟲曉月當簾挂玉弓不見年年遼海¶
上文章何處哭秋風¶
長卿牢落悲空舎曼倩恢諧取自容見買若耶溪水¶
劒明朝歸去事猿公¶
<pb:KR4c0061_SBCK_001-11a>¶
春水初生乳鷰飛黄蜂小尾撲花歸牎含逺色通書¶
幌魚擁香鉤近石磯¶
泉沙䎡卧鴛鴦暖曲岸迴篙舴艋遟瀉酒木蘭椒葉¶
蓋病容扶起種菱絲¶
邊壤今朝憶蔡邕無心裁曲卧春風舎南有竹堪書¶
字老去溪頭作釣翁¶
長巒谷口倚嵇家白晝千峯老翠華自履藤鞋收石¶
蜜手牽苔絮長蒓花¶
松溪黒水新龍卵桂洞生硝舊馬牙誰爲虞卿裁道¶
帔輕綃一疋染朝霞¶
<pb:KR4c0061_SBCK_001-11b>¶
小樹開朝逕長茸濕夜煙栁花驚雪浦夌雨漲溪田¶
古刹踈鍾度遥嵐破月懸沙頭敲石火燒竹照漁舡¶
歌詩編第一¶
<pb:KR4c0061_SBCK_001-12a>¶
#+PROPERTY: JUAN 1
#+PROPERTY: FILE SB04n0307-001李賀歌詩編外詩-一卷.
<pb:KR4c0061_SBCK_001-1a>¶
集外詩¶
　　　南園¶
方領蕙帶折角巾杜若巳老蘭苕春南山削秀¶
藍玉合小雨歸去飛涼雲熟杏暖香梨葉老草¶
梢(一作/䈬)竹柵鏁池痕(一作/漘)鄭公郷老開酒尊坐泛楚¶
奏(一作/酒)吟招䰟¶
　　　假龍吟歌¶
石軋銅杯吟詠枯瘁蒼鷹(一作/鸞)擺血白鳯下肺桂¶
子自落雲弄車盖木死沙崩悪谿島阿母得仙¶
<pb:KR4c0061_SBCK_001-1b>¶
今不老窞中跳汰截清涎隈壖卧水埋金瓜崖¶
磴蒼苔(一作/蒼)弔石髮江君掩帳篔簹折蓮花去國¶
一千年雨後聞腥猶帶䥫¶
　　　感諷(六首)¶
人間春蕩蕩帳暖香揚揚飛光染幽紅誇嬌來¶
洞房舞席泥金蛇桐竹羅花牀眼逐春瞑醉粉¶
隨淚色黃王子下馬來曲沼鳴鴛鴦焉知腸車¶
轉一夕廵九方¶
苦風吹朔寒沙驚秦木折舞影逐空天畫皷餘¶
<pb:KR4c0061_SBCK_001-2a>¶
清節蜀書秋信斷黒水朝波咽嬌䰟從回風死¶
處懸郷月¶
雜雜胡馬塵森森邊士㦸天教胡馬戰曉雲皆¶
血色婦人擕漢卒箭箙囊巾幗不慙金印重踉¶
蹡腰鞬力恂恂郷門老昨夜試鋒鏑走馬遣書¶
勲誰能分粉墨¶
青門(一作烏/又作馬)放彈去馬色連空郊何年帝家物玉¶
裝鞍上摇去去走犬歸來來坐烹羔千金不了¶
饌狢肉稱盤臊試問誰家子乃老(一作/云)能佩刀西¶
<pb:KR4c0061_SBCK_001-2b>¶
山白盖下賢儁寒蕭蕭¶
曉菊泫(一作/泣)寒露似悲團扇風秋凉經漢殿班子¶
泣衰紅夲無辭輦意豈見入空宫腰衱珮珠斷¶
灰蝶生隂松¶
蝶(一作/蜂)飛紅粉臺栁掃吹笙道十日懸户庭九秋¶
無衰(一作/素)草調歌送風轉杯池白魚小水宴截香¶
腴菱科映青罩䒠蒙(一作/茸)梨花滿春昬弄長嘯(一作/笑)¶
唯愁苦花落不悞丗衰到撫舊唯銷(一作/傷)䰟南山¶
坐悲峭¶
<pb:KR4c0061_SBCK_001-3a>¶
　　　莫愁曲¶
草生龍坡下鴉噪城堞頭何人此城裏城角栽¶
石榴青絲繫五馬黃金絡雙牛白魚駕蓮舡夜¶
作十里游歸來無人識暗上沉香樓羅牀倚瑶¶
瑟殘月傾簾鈎今日槿花落明朝桐樹秋莫負¶
平生意何名何莫愁¶
　　　夜來樂¶
紅羅複帳金塗蘇華燈九枝懸鯉魚麗人映月¶
開銅鋪春水滴酒猩猩沽重一篋香十株赤金¶
<pb:KR4c0061_SBCK_001-3b>¶
爪子兼雜麸五絲封青鳬阿侯此笑千萬餘南¶
軒漢轉簾影踈桐林啞啞挾子烏劒崖鞭節青¶
石珠白騧吹湍凝霜鬚漏長送珮承胡廬倡¶
樓嵯峨明月孤新客下馬故客去緑蟬秀黛重¶
拂梳¶
　　　嘲雪¶
昨日發葱嶺今朝下蘭渚喜從千里來亂笑含¶
春語(一作/雨)龍沙溼漢旗鳯扇迎秦素乆别遼城鶴¶
毛衣巳應故¶
<pb:KR4c0061_SBCK_001-4a>¶
　　　春懷引¶
芳蹊宻影成花洞栁結濃煙花帶重蟾蜍碾玉¶
挂明弓捍撥裝金打仙鳯寳枕垂雲選春夢鈿¶
合碧寒龍腦凍阿侯繫錦覔周郎憑仗東風好¶
相送¶
　　　白虎行¶
火烏日暗崩騰雲秦皇虎視蒼生群燒書㓕國¶
無暇日鑄劒佩玦惟將軍王壇設醮思冲天一¶
丗二丗當萬年燒丹未得不死藥挐舟海上㝷¶
<pb:KR4c0061_SBCK_001-4b>¶
神仙鯨魚張鬛海波拂耕人半作征人鬼雄豪¶
氣猛如熖煙無人爲决天河水誰最苦兮誰最¶
苦報人義士深相許漸離擊筑荆卿歌荆卿把¶
酒燕丹語劒如霜兮膽如䥫出燕城兮望秦月¶
天授秦封祚未移衮龍衣點荆卿血朱旗卓地¶
白虎死漢皇知是真天子¶
　　　有所思¶
去年陌上歌離曲今日君書逺逰蜀簾外花開¶
二月風臺前淚滴千行竹琴心與妾膓此夜斷¶
<pb:KR4c0061_SBCK_001-5a>¶
還續想君白馬懸雕弓丗間何處無春風君心¶
未肯鎮如石妾顔不乆如花紅夜殘髙碧撗長¶
河河上無梁空白波西風未起悲龍梭年年織¶
素攅雙蛾江山迢逓無休絶淚眼看燈乍明滅¶
自從孤館深瑣䆫桂花幾度圎還缺鴉鴉向曉¶
鳴森木風過池塘響叢玉白日蕭條夢不成橋¶
南更問仙人卜¶
　　　啁少年¶
青騘馬肥金鞍光龍腦入縷羅衫香美人狹坐¶
<pb:KR4c0061_SBCK_001-5b>¶
飛瓊觴貧人喚云天上郎别起髙樓臨碧篠絲¶
曵紅鱗出深沼有時半醉百花前背把金丸落¶
飛鳥自說生來未爲客一身美妾過三百豈知¶
斸地種苗家官稅頻催勿人織長得積玉誇豪¶
毅每揖閑人多意氣生來不讀半行書只把黃¶
金買身貴少年安得長少年海波尚變爲桑田¶
榮枯逓傳急如箭天公不肯於公偏莫道韶華¶
鎭長在髮白面皺專相待¶
　　　髙平縣東私路¶
<pb:KR4c0061_SBCK_001-6a>¶
侵侵槲葉香木花滯寒雨今夕山上秋永謝無¶
人處石磎逺荒澁棠實懸辛苦古者定幽㝷呼¶
君作私路¶
　　　神仙曲¶
碧峰海面藏靈書上帝棟作神仙居清明笑語¶
聞空虚鬪乗巨浪騎鯨魚春羅書字邀王母共¶
宴紅樓最深處鶴羽衝風過海遟不如却使青¶
龍去猶疑王母不相許垂露娃鬟更傳語¶
　　　龍夜吟¶
<pb:KR4c0061_SBCK_001-6b>¶
鬈髮胡兒眼睛緑髙樓夜静吹橫竹一聲似向¶
天上來月下美人望郷哭直排七點星藏指暗¶
合清風調宫徴蜀道秋深雲滿林湘江半夜龍¶
驚起玉堂美人邊塞情碧䆫皓月愁中聽寒碪¶
能擣百尺練粉淚凝珠滴紅線胡兒莫作隴頭¶
吟隔䆫暗結愁人心¶
　　　崑崙使者¶
崑崙使者無消息茂陵煙樹生愁色金盤玉露¶
自淋漓元氣茫茫收不得麒麟背上石文裂虬¶
<pb:KR4c0061_SBCK_001-7a>¶
龍鱗下紅枝折何處偏傷萬國心中天夜乆髙¶
明月¶
　　　白門前¶
白門前大樓喜懸虹雲撻龍尾劒匣破舞蛟龍¶
蚩尤死皷龍蓬天齊慶雷墮地無驚飛海千里¶
　　　漢唐姬飲酒歌¶
御服沾霜露天衢長蓁棘金隱秋塵姿無人爲¶
帶飾玉堂歌聲寑芳林煙樹隔雲陽臺上歌鬼¶
哭復何益䥫劒常光光至兇威屢逼彊梟噬母¶
<pb:KR4c0061_SBCK_001-7b>¶
心犇厲索人魄相看兩相泣淚下如波激寧用¶
清酒爲欲作黃泉客(一作/隔)不說玉山頽且無飲中¶
色勉從天帝訴天上寡沈厄無處張繐帷如何¶
望松柏妾身晝團團君魂夜寂寂蛾眉自覺長¶
頸粉誰憐白矜持昭陽意不肯看南陌¶
　　　聽頴師琴歌¶
别浦雲歸桂花渚蜀國絃中雙鳯語芙蓉葉落¶
秋鸞離越王夜起遊天姥暗珮清臣㪣水玉渡¶
海蛾眉牽(一作/乗)白鹿誰看挾劒赴長橋誰看浸髮¶
<pb:KR4c0061_SBCK_001-8a>¶
題春竹竺僧前立當吾門𣑽宫真相眉稜尊古¶
琴大軫長八尺嶧陽老樹非桐孫涼館聞絃驚¶
病客藥囊暫别龍鬚席請歌直(一作/當)請卿相歌¶
奉禮官卑復何益¶
　　　謠俗¶
上林胡蝶小試伴漢家春飛向南城去誤落石¶
榴裙脉脉花滿樹翾翾燕遶雲出門不識路羞¶
問陌頭人¶
<pb:KR4c0061_SBCK_001-8b>¶
<pb:KR4c0061_SBCK_001-8b>¶
