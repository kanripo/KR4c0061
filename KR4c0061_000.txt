# -*- mode: mandoku-view; -*-
#+TITLE: 李賀歌詩編
#+DATE: 2015-09-11 08:19:35.217623
#+PROPERTY: ID KR4c0061
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 0
#+PROPERTY: FILE SB04n0306-000李賀歌詩編-序.
<pb:KR4c0061_SBCK_000-1a>¶
李賀歌詩集序¶
　　　　　　　　京兆杜　牧　牧之¶
大和五年十月中半夜時舎外有疾呼傳緘書¶
者牧曰必有異亟取火來及發之果集賢學士¶
沈公子明書一通曰我亾友李賀元和中義愛¶
甚厚日多相與起居飲㑹賀且死常授我平生¶
所著歌詩離爲四編凡二百二十三首數年來¶
東西南北良爲巳失去今夕醉解不復得寐即¶
閱理篋帙忽得賀詩前所授我者思理往事凡¶
與賀話言嬉遊一處所一物候一日一夕一觴¶
<pb:KR4c0061_SBCK_000-1b>¶
一飯顯顯然無有忘棄者不覺出涕賀復無家¶
室子弟得以給養䘏問常恨想其人味其言止¶
矣子厚於我與我爲賀集序盡道其所來由亦¶
少解我意牧其夕不果以書道不可明日就公¶
謝且曰世謂賀才絶出于前讓居數日牧深惟¶
公曰公於詩爲深妙竒博且復盡知賀之得失¶
短長今實敘賀不讓必不能當公意如何復就¶
謝極道所不敢敘賀公曰子固若是是當慢我¶
牧因不敢復辭勉爲賀序然其甚慙唐皇諸孫¶
賀字長吉元和中韓吏部亦頗道其歌詩雲煙¶
<pb:KR4c0061_SBCK_000-2a>¶
綿聮不足爲其態也水之迢迢不足爲其情也¶
春之盎盎不足爲其和也秋之明潔不足爲其¶
格也風檣陣馬不足爲其勇也瓦棺篆鼎不足¶
爲其古也時花美女不足爲其色也荒國陊殿¶
梗莽丘隴不足爲其恨怨悲愁也鯨呿鼇擲牛¶
鬼蛇神不足爲其虚荒誕幻也葢騷之苗裔理¶
雖不及辭或過之騷有感怨刺懟言及君臣理¶
亂時有以激發人意乃賀所爲無得有是賀復¶
探尋前事所以深歎恨古今未甞經道者如金¶
銅仙人辭漢歌補梁庾肩吾宫體謡求取情狀¶
<pb:KR4c0061_SBCK_000-2b>¶
離絶逺去筆墨畦逕閒亦殊不能知之賀生二¶
十七年死矣世皆曰使賀且未死少加以理奴¶
僕命騷可也賀死後凡十有某年京兆杜牧爲¶
其序¶
#+PROPERTY: JUAN 0
#+PROPERTY: FILE SB04n0306-000李賀歌詩編-目録.
<pb:KR4c0061_SBCK_000-3a>¶
歌詩目録編弟一¶
　　　　　　　　　　　　隴西李　賀　長吉¶
　　　　　　　　凡五十九首¶
李慿箜篌引　殘絲曲¶
還自㑹稽歌　寄權璩楊敬之¶
示第　竹¶
同沈駙馬賦得御溝水　始爲奉禮憶昌谷山居¶
七夕　過華清宫¶
送沈亞之歌　詠懐(二首)¶
追和栁惲　春坊正字劒子歌¶
<pb:KR4c0061_SBCK_000-3b>¶
　貴公子夜䦨曲　鴈門太守行¶
　大堤曲　蜀國絃¶
　蘇小小歌　夢天¶
　唐兒歌　緑章封事¶
　十二月樂辭(并閠月/十三首)天上謡¶
　浩歌　秋来¶
　帝子歌　秦王飲酒¶
　洛妹眞珠　李夫人¶
　走馬引　湘妃¶
　三月過行宫　南園(十三首)¶
<pb:KR4c0061_SBCK_000-4a>¶
歌詩目録編弟二¶
　　　　　　　　凡五十四首¶
金銅僊人辭漢歌　古悠悠行¶
黄頭郎　馬詩(二十三首)¶
申胡子觱栗歌　老夫採玉歌¶
傷心行　湖中曲¶
黄家洞　屏風曲¶
南山田中行　貴主征行樂¶
贈時張𥘉効潞幕　羅敷交與葛篇¶
仁和里雜敘皇甫湜　宫娃歌¶
<pb:KR4c0061_SBCK_000-4b>¶
　堂堂　送小季之廬山(二首)¶
　致酒行　長歌續短歌¶
　公莫舞歌　昌谷北園新笋(四首)¶
　惱公　感諷(五首)¶
歌詩目録編弟三¶
　　　　　　　　　凡五十七首¶
　追何謝銅雀妓　送秦光禄北征¶
　酬荅(二首)畫角東城¶
嘲謝秀才(四首)昌谷讀書示巴童¶
　巴童荅　代崔家送客¶
<pb:KR4c0061_SBCK_000-5a>¶
　出城　莫種樹¶
　將發　畫江潭苑(四首)¶
　張大宅病曲　難忘曲¶
　賈公閭貴壻曲　夜飲長眠曲¶
　王濬墓下作　客遊¶
　崇義里滯雨　馮小憐¶
　贈陳商　釣魚¶
　奉和二兄罷使　荅贈¶
　題趙生壁　感春¶
　仙人　河陽歌¶
<pb:KR4c0061_SBCK_000-5b>¶
　花逰曲　春晝¶
　安樂宫　胡蝶飛¶
　梁公子　牡丹種曲¶
　後園鑿井　開愁歌¶
　秦宫詩　古鄴城童子謡¶
　楊生青花石硯歌　房中思¶
　石城曉　苦晝短¶
　章和二年中　春㱕昌谷¶
　昌谷詩　銅駞悲¶
　自昌谷到洛後　曉入太行¶
<pb:KR4c0061_SBCK_000-6a>¶
　　秋涼詩¶
歌詩目録編弟四¶
　　　　　　　　　凡五十首¶
　艾如張　上雲樂¶
　　巫山髙　摩多棲子¶
　　猛&KR0849;行　日出行¶
　苦篁調嘨引　拂舞歌辭¶
　夜㘴吟　箜篌引¶
　　平城下　江南弄¶
　榮華樂　相勸酒¶
<pb:KR4c0061_SBCK_000-6b>¶
　　瑶華樂　北中寒¶
　　梁臺古愁　公無出門¶
　　神絃别曲　緑水辭¶
　　沙路曲　上之回¶
　　髙軒過　貝宫夫人¶
　　蘭香神女廟　送韋仁實¶
　　洛陽别皇甫湜　溪晚&KR0765;¶
　　官不来　長平箭頭歌¶
　　江樓曲　塞下曲¶
　　染絲上春機　五粒小松歌¶
<pb:KR4c0061_SBCK_000-7a>¶
　　塘上行　吕將軍歌¶
　　休洗紅　神絃曲¶
　　野歌　神泣¶
　　將進酒　美人梳頭歌¶
　　月漉漉篇　亰城¶
　　官街皷　許公子鄭姬歌¶
　　新夏歌　題歸夢¶
　　經沙苑　出城别張艾新酬李漢¶
<pb:KR4c0061_SBCK_000-7b>¶
